Onderwerp: feedback introductie project	

Dag Daan,

Allereerst wil ik je hartelijk bedanken voor deze cursus en alle tijd die je erin hebt gestoken. Het is fijn om aan een cursus te beginnen en meteen gerustgesteld te worden dat je er niet alleen voor staat. Dit was een rode draad door deze opo. Ook waardeer ik dat mijn input wordt gevraagd, zodat de cursus voor toekomstige studenten nog beter wordt. 

Er waren enkele obstakels om te kunnen beginnen. Zo stond het vak nog niet open en werkten de classroomlink en de link voor het project niet. Je antwoordde snel op mijn mails, maar het heeft twee weken geduurd voor ik aan de slag kon met de challenges en dat is jammer. Hierdoor werd de deadline van maart onhaalbaar. 

Eens alles werkte, was de documentatie duidelijk en concreet. Ik wist wat er van me verwacht werd en hoe ik eraan kon beginnen. Er stonden wat spelfouten in, maar liever een duidelijke menselijke tekst met fouten, dan een vage foutloze AI-gegenereerde. Als je tijd hebt, zou ik het eens door een spellingchecker jagen, maar dit lijkt me geen prioriteit.

Ik ga even de verschillende opdrachten overlopen:
 1) Communicatieopdracht: 
	Ik ben ontzettend blij dat je uitlegt hoe we documentatie moeten bijhouden, want dat bleef me wat vaag in vorige vakken.
	De YouTubevideo's spraken me minder aan: je spreekt van een snelveranderende wereld en geeft ons dan video's uit 2008, gefilmd met een oude camera. Ofwel ligt de focus op de tijdloze zaken die niet veranderen (documentatie, OOP) ofwel op de snelle veranderingen, maar dan moeten de filmpjes up to date blijven. Daarom koos ik het filmpje van 'Test all the f*cking time', maar meer daarover in bronnen.txt.

 2) De Challenges:
	Fantastisch om ons de keuzevrijheid te geven. Dit motiveerde me enorm. 

 3) Het project:
	Dit is een leuke opdracht, waar ik veel van opgestoken heb. De tijdsdruk van 20 uur was spannend, maar wel goed. Als people pleaser moet ik soms leren te stoppen, ook als zou ik het nog leuker en beter en knapper willen maken.

Ik vond dit vak zeer zinvol. De combinatie van de kleine challenges en het grote project is afwisselend en aangenaam. De keuzevrijheid maakt het een heel aangenaam vak. Het was ontzettend vervelend om niet vlot aan de slag te kunnen omdat links niet werkten. Dit schopte mijn strakke werk-studieplanning grondig in de war. 

Als er nog toelichting nodig is of verdere vragen zijn, hoor ik het graag.
Met hele vriendelijke groet,
Jasmien

