Onderwerp: feedback introductie project	

Dag Daan,

Allereerst wil ik je hartelijk bedanken voor deze cursus en alle tijd die je erin hebt gestoken. 
Het is fijn om aan een cursus te beginnen en meteen gerustgesteld te worden dat je er niet alleen voor staat. 
Het is nog fijner dat je dit ook in praktijk omzet. 
Dit was een rode draad door deze opo. Ook waardeer ik dat mijn input wordt gevraagd, zodat de cursus voor toekomstige studenten nog beter wordt. 

Er waren voor mij enkele obstakels om te kunnen beginnen. Ik ben heel dankbaar dat je zo bereikbaar bent en snel en helder communiceert.

Eens alles werkte, was de documentatie duidelijk en concreet. Ik wist wat er van me verwacht werd en hoe ik eraan kon beginnen. 
Er stonden wat spelfouten in, maar liever een duidelijke menselijke tekst met fouten, dan een vage foutloze AI-gegenereerde. 
Als je tijd hebt, zou ik de website van Aan De Slag eens door een spellingchecker jagen, maar dit lijkt me geen prioriteit.

Ik ga even de verschillende opdrachten overlopen:
 1) Communicatieopdracht: 
	Ik ben ontzettend blij dat je uitlegt hoe we documentatie moeten bijhouden, want dat bleef me wat vaag in vorige vakken.
	De YouTubevideo's spraken me minder aan: de filmpjes zijn vaak oud en met een slechte camera gefilmd. Het was me niet duidelijk waarom deze filmpjes werden gekozen uit het wereldwijde web.
	Hier had ik graag meer focus gehad op basisvaardigheden/-attitudes die elke IT'er moet hebben, daarom koos ik zelf het filmpje over testen. Dit lijkt me een evergreen.
 

 2) De Challenges:
	Fantastisch om ons de keuzevrijheid te geven. Dit motiveerde me. 
	Een nadeel hieraan is dat het gemakkelijk is om een vraag te skippen als die te veel moeite kostte of als het antwoord niet geaccepteerd werd.
	In plaats van verder te zoeken, kon ik naar een andere vraag gaan. Je lost dit al deels op door studenten een verplichte vraag te laten stellen. 
	Enerzijds ligt er zeker ook verantwoordelijheid bij de student om nieuwsgierig en leergierig te zijn. 
	Anderzijds zou je het aantal challenges kunnen optrekken naar 80, want de workload van dit vak ligt, voor mij alleszinds, onder het gemiddelde. 

 3) Het project:
	Dit is een leuke opdracht, waar ik veel van opgestoken heb. De tijdsdruk van 20 uur was spannend, maar wel goed. 
	Als people pleaser moet ik soms leren te stoppen, ook als zou ik het nog leuker en beter en knapper willen maken.
	Je aan de vooropgestelde uren houden, lijkt me ook belangrijk in de zakenwereld, want tijd is geld.

Ik vond dit vak zeer zinvol. De combinatie van de kleine challenges en het grote project is afwisselend en aangenaam. 
De keuzevrijheid maakt het een heel aangenaam vak. Als docent was je heel bereikbaar en communiceer je snel en helder. 
Ik vind het vak goed zoals het nu is, maar als ik drie zaken zou veranderen, zou het dit zijn: 
1) extra uitleg bij de keuze van de filmpjes.
2) het aantal challenges optrekken naar 80. 
3) een spellingchecker op de documentatie


Als er nog toelichting nodig is of verdere vragen zijn, hoor ik het graag.
Met hele vriendelijke groet,
Jasmien

